# java
iti0202-2023 java programming course
EX07

Ülesanne
Teie tööandja nõuab, et tal oleks loomaaia hetkestaatusest parem ülevaade. Teie ülesandeks on realiseerida loomaaiasüsteem.
Tööandja tahab pärida loomaaialt, et mis loomad on näljased, mis töötajad tal on ja kuidas ta loomadel läheb.
Samuti on vaja, et ta saab anda oma alluvatele töid.

Hooldaja (Caretaker)
Loomahooldajad on loomaaias väga tähtsad, kuna nad oskavad loomasid õigesti toita.
Iga hooldaja oskab toita ainult mingeid tüüpi loomasid. (nt Mati oskab ainult lindudele ja kaladele süüa anda)
Hooldajal peaks olema ka nimi.
Hooldajale saab anda ülesande, ehk mingi listi loomasid, kelle ta proovib ära toita (kui oskab).
Toita saab ainult näljaseid loomasid!

Loom (Animal)
Loomadel on alati nimi ja mingi hääl. (nt koer teeb "auh" ja kass "mjäu")
Loomal on ka aeg, mitme päevaga ta näljaseks muutub.
Kui loom on näljane, siis ta ei teegi häält. ("")
Igat looma saab toita. Loomad siin ära ei sure, kui nad liiga näljased on :)
Loomal peaks olema ka tüüp. Tüübid on nt MAMMAL, BIRD, FISH, REPTILE, AMPHIBIAN
NB! Loomade tüüpe peaks hiljem saada väga lihtsalt juurde lisada (koodi mõttes).

Loomaaed (Zoo)
Loomaaeda peaks kindlasti saama lisada hooldajaid ja loomasid.
Kindlasti peaks saama küsida, et "Mis loomad ei ole toidetud?"
Samuti on vaja teada saada, kuidas loomadel läheb. Ehk loomaaed peaks andma ülevaate, et mis häält iga loom praegu teeb.

Loomaaias on ka mõned erilised loomad, kes käituvad natukene teistmoodi tavalistest loomadest.

Kilpkonn (Turtle)
Kilpkonn on alati AMPHIBIAN.
Kilpkonn ei tee kunagi häält. (alati "")

Ahv (Monkey)
Ahv on alati MAMMAL.
Ahv teeb vahel "uuh" ja vahel "ääh". (juhuslikult)
Kui ahv on näljane, siis ta teeb alati "BANANA"

Lammas (Lamb)
Lammas on selline eriline loom, kes on alati toidetud. (ta sööb muru)
Lammas on alati MAMMAL ja ta teeb alati "Mää".
