ÜLESANNE
Kohvimasin
Kuna kõik kohvimasinad toodavad natuke prügi, siis on kõigil kohvimasinatel olemas
prügikonteiner, mis mahutab n joogi valmistamise jagu prügi. Kui ei ole
teisiti öeldud, mahutab see viie joogi jagu prügi. Kui prügikonteiner
täis saab, tuleb see enne uue joogi valmistamist tühjendada.

Samuti on kõikidel kohvimasinatel kindlasti "start" nupp, mille
vajutamisel imeb masin veepaagist vee ja hakkab jooki valmistama.

Antud ülesandes peab struktuur toetama erinevat tüüpi kohvimasinate loomist.

Kohvimasinate loomiseks kasutage Builder disainimustrit.

Automaatne kohvimasin
Üks tüüp kohvimasinaid on "automaatne" kohvimasin. Automaatne kohvimasin
on koguaeg "täidetud", ehk tema puhul ei pea arvestama, et kohvioad või
piim (v.a. vesi) otsa võiks saada (kui teil on ka baas kohvimasinad, kus
võib otsa saada). See masin oskab teha erinevaid jooke.

(Kohvi)joogid
Automaatne kohvimasin oskab teha nii kohvi, kakaod, cappuccinot kui ka vähemalt ühte teie valitud jooki. Kui hiljem
mõeldakse välja veel mõni jook, siis selle peaks saama lisama tuntud jookide hulka.

Kapselmasin
Lisaks on olemas ka kapselkohvimasinad. Nendel masinatel on olemas pesa,
kuhu saab panna kapsli (korraga saab olla ainult üks kapsel). Kapslis
võib olla sees mingi joogi pulber, mis määrab ka ära, mis jook masinast
välja tuleb. Ühest kapslist saab teha ühe joogi. Kui kapslist on jook tehtud,
kaob ka pulber tema seest. Kui kapslis on sees tühjus, tuleb masinast välja
vesi. Kapsli vahetamiseks tuleb masinast välja võtta vana kapsel ning
asemele panna uus. Kapsli pesa saab olla ka tühi, sellisel juhul tuleb
masinast välja jällegi vesi.

Kuna kapselkohvimasin toodab lisaks kapslile väga vähe prügi, mahub nendel
masinatel prügikonteinerisse kümne joogi jagu prügi. Kui antakse käsklus
valmistada mingit kindlat jooki, peab see masin ise panema oma kapslipesasse
sobiva kapsli.

Veepaak
Et kohvimasin jooki saaks valmistada, läheb sellel vaja vett. Igal masinal on
üks veepaak, kust see vett võtab. Üks veepaak võib jagada vett ka mitmele
masinale. Veepaagil on kindel mahutavus. Kui veepaak saab tühjaks, ei
saa sealt enam vett välja võtta ning see peaks masinale tõrke põhjustama.
Veepaaki saab täita (ainult ääreni täis). Alguses on veepaak ääreni täis.

Köök
Kõik kohvimasinad peaksid kuuluma mingile köögile. Köögile peab saama
sisse anda ka tellimuse, mis jooki soovitakse ja mis masin (ise
otsustate, kas valida saab masina tüüpi või konkreetset masinat) selle
valmistab.

Logimine
Kõik tegevused peab ka logima. Realiseerida on küll vaja ainult
standardväljundisse logimine, kuid teistsuguse logija kasutusele võtmine
peaks olema võimalikult lihtne (näiteks boonusosas on vaja realiseerida
ka faili logimine). Kogu tegevuse logimiseks peaks olema üks logija
instants.

Kasutada võiks Java klassi java.util.logging.Logger.
